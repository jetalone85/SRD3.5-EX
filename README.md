# Czarnoprochowa broń palna dla System Reference Document (SRD)

## Wstęp

Broń palna dzieli się na dwie kategorie: broń krótką oraz długą.
Rys historyczny wzorowany jest na okresie 1840-1860 roku, osadzony w realiach dzikiego zachodu.

Jest to broń czarnoprochowa, często we wczesnej fazie produkcji i modyfikowana przez rusznikarzy.

Korzystanie z broni palnej wiąże się z testami ataku dystansowego (bazującego na zręczności) oraz rzemiosła (rusznikarstwo).

Broń palna traktowana jest jako broń egzotyczna, wymagany jest atut biegłości w broni palnej.
Po uzyskaniu tego atutu broń palna traktowana jest jak broń żołnierska.
Rozszerzenie obejmuje broń krótką oraz długą traktowane jako broń osobistą, używaną przez jednego gracza.
Nie zawiera, dla przykładu, wyrzutni rakiet, granatników czy ciężkich karabinów stacjonarnych.

## Pojęcia

Używane pojęcia:

### Obrażenia

Zakres obrażeń, jakie broń może zadać po trafieniu w cel. Analogicznie jak przy obrażeniach dla innych rodzajów broni.

### Rodzaj obrażeń

Zasadniczo typ obrażeń.
Rozszerzenie wprowadza nowy typ obrażeń: obrażenia balistyczne.
Jest po połączenie obrażeń kłutych oraz miażdżonych.
Co do zasady, jeśli trafiona postać posiada odporność na którykolwiek z typów obrażeń, np. kłute, otrzymuje tylko połowę obrażeń (zaokrąglane w dół).
Jeśli posiada odporność na oby dwa typy obrażeń, nie otrzymuje ich wcale.
Analogiczna sytuacja ma się z redukcją określonego typu obrażeń.

### Przyrost zasięgu

Analogicznie jak dla przyrostu zasięgu dla innych rodzajów broni.

### Pojemność

Ilość naboi w magazynku lub bębnie, po której należy przeładować broń.

### Rozmiar

Analogicznie jak dla rozmiaru innych broni.
Zasadniczo broń krótka traktowana jest jako broń lekka — używana jest jednorącz, broń długa — wymagane jest użycie oburącz.

### Waga

Analogicznie jak przy wadze dla innych rodzajów broni.

### Przeładowanie

Czas niezbędny do załadowania do broni nowej porcji amunicji.
Dla uproszczenia przyjmuje się, że czas niezbędny do doładowania jednej sztuki amunicji jest taki sam, jak dla pełnej pojemności.
W przypadku broni z magazynkiem kasetowym przeładowanie oznacza wymianę magazynka i przygotowanie do strzału, nie zaś ładowanie magazynka.
Napełnienie magazynka kasetowego nabojami to akcja zajmująca całą rundę za każde 5 nabojów pojemności.

### Rodzaj amunicji

Rozmiar oraz typ amunicji do broni palnej.

Wyróżniamy 2 typy amunicji:

* standardowy nabój ołowiany w łusce mosiężnej — obrażenia podane dla broni przy zastosowaniu tej amunicji są stałe
* pocisk śrutowy zawierający proch zmieszany ze śrucinami, obrażenia zmniejszają się o kość obrażeń wraz z mnożnikiem przyrostu zasięgu
  
### Zacięcie

Wynik kości d20 podczas testu trafienia, który inicjuje mechanikę zacięcia.

## Mechaniki bazowe

Mechaniki testu ataku dystansowego oraz obrażeń pozostają zgodne z podstawą gry.
Dla uproszczenia przyjmuje się, że kość krytyczna dla każdego rodzaju broni palnej wynosi 20, a mnożnik obrażeń w przypadku trafienia krytycznego wynosi 3.

Mechaniki związane z przyśpieszeniem czasu niezbędnego do przeładowania broni działają analogicznie jak dla kuszy lekkiej i ciężkiej.

## Rozszerzone mechaniki

Dodatkowe mechaniki to:

### Mechanika zacięcia
  
Podczas testu ataku dystansowego z użyciem broni palnej, krytyczna porażka (naturalne 1 na kości d20) lub uzyskanie wyniku zacięcia, oznacza zacięcie broni palnej.
Aby usunąć zacięcie należy wykonać udany test rusznikarstwa o określonym stopniu trudności: 10 dla broni lekkiej, 12 dla karabinów i broni śrutowej.
Czas trwania naprawy takiej broni to akcja standardowa.
Sukces powyżej 5 punktów oznacza odzyskanie amunicji.
Porażka w teście rusznikarstwa oznacza zacięcie broni, które można usunąć tylko z użyciem narzędzi.
Taka naprawa trwa 10 minut i wymaga testu rusznikarstwa o stopniu trudności 15 dla broni lekkiej, 18 dla karabinu.
Zasada pewnej 10 na kości wydłuża czas do 30 minut, pewnej 20 na kości do godziny.
Krytyczna porażka w teście usuwania zacięcia broni oznacza jej trwałe zniszczenie.
Broń mistrzowska lub magiczna zmniejsza zakres zacięcia o 1, minimalnie 1.

### Uderzenie bronią
  
Możliwe jest przeprowadzenie ataku rękojeścią broni ręcznej, kolbą karabinu lub strzelby jako ataku wręcz.
W tym przypadku uderzenie takie nie jest traktowane jako broń improwizowana.
Uderzenie tego typu zadaje tylko stłuczenia, 1k4 dla broni lekkiej, 1k6 dla broni długiej.
Do testów tego ataku nie można stosować atutu finezja.
Premia z siły do obrażeń może być brana pod uwagę.

### Amunicja mistrzowska

Amunicja mistrzowska zmniejsza szansę zacięcia broni o 1. Koszt amunicji zwiększony jest o 100sz.

### Wytwarzanie amunicji

Aby wytworzyć amunicję mistrzowską potrzebny jest udany test rusznikarstwa (rzemiosło) o stopniu wyzwania ST15, zestaw naszędzi rusznikarskich oraz składniki, łuski, kule, śruciny i proch, będące wartością połowy kosztu amunicji.
Amunicji mistrzowskiej nie można wykonywać poza warsztatem.
Tworzenie trwa 10 minut na porcję amunicji.

## Tabele

### Broń

| Nazwa                                  | Obrażenia | Zasięg | Pojemność  | Waga   | Przeładowanie | Rozmiar broni | Rodzaj amunicji | Zacięcie | Cena    |
| -------------------------------------- | --------- | ------ | ---------- | ------ | ------------- | ------------- | --------------- | -------- | ------- |
| Lekki rewolwer otwarty                 | 2k6       | 6m     | Bęben 5    | 1,5 kg | Całorundowe   | Krótka        | Lekka           | 4        | 140 sz  |
| Lekki rewolwer zamknięty               | 2k6       | 9m     | Bęben 6    | 2 kg   | Standardowa   | Krótka        | Lekka           | 3        | 280 sz  |
| Ciężki rewolwer otwarty <sup>1</sup>   | 2k8       | 6m     | Bęben 5    | 2 kg   | Całorundowe   | Krótka        | Ciężka          | 4        | 210 sz  |
| Ciężki rewolwer zamknięty <sup>1</sup> | 2k8       | 9m     | Bęben 6    | 3 kg   | Standardowa   | Krótka        | Ciężka          | 3        | 420 sz  |
| Jednostrzałowiec <sup>1</sup>          | 2k8       | 9m     | Pojedynczy | 2 kg   | Całorundowe   | Krótka        | Ciężka          | 6        | 35 sz.  |
| Karabin powtarzalny                    | 2k6       | 15m    | Kaseta 5   | 4,5 kg | Standardowa   | Długa         | Lekka           | 5        | 800 sz  |
| Karabin wyborowy <sup>2</sup>          | 2k12      | 30m    | Pojedynczy | 7,5 kg | Całorundowe   | Długa         | Ciężka          | 3        | 1600 sz |
| Obrzyn <sup>1</sup>                    | 3k8       | 1,5m   | Podwójny   | 2,5 kg | Całorundowe   | Krótka        | Śrutowa         | 2        | 140 sz  |
| Dubeltówka <sup>1</sup>                | 3k8       | 3m     | Podwójny   | 4,5 kg | Całorundowe   | Długa         | Śrutowa         | 2        | 420 sz  |

<sup>1</sup> minimalna siła niezbędna do opanowania: S13, w przeciwnym wypadku -6 do testu trafienia, w przypadki porażki w teście, 1k6 stłuczeń zadanych użytkownikowi.

<sup>2</sup> można stosować tylko z oparciem, np. za ukryciem, w przeciwnym wypadku -12 do testu trafienia, w przypadki porażki w teście, 2k6 stłuczeń zadanych użytkownikowi.

### Wyposażenie

| Nazwa                                             | Waga   | Cena   |
| ------------------------------------------------- | ------ | ------ |
| Przyrządy rusznikarskie <sup>3</sup>              | 2 kg   | 50 sz  |
| Mistrzowskie przyrządy rusznikarskie <sup>4</sup> | 2 kg   | 150 sz |
| Pusty magazynek kasetowy                          | 0,5 kg | 35 sz  |
| Amunicja lekka (20 sztuk)                         | 0,5 kg | 5 sz   |
| Amunicja ciężka lub karabinowa (20 sztuk)         | 1 kg   | 10 sz  |
| Amunicja śrutowa (10 sztuk)                       | 1 kg   | 5 sz   |

<sup>3</sup> premia +2 do testów rzemiosła rusznikarstwo.

<sup>4</sup> premia +5 do testów rzemiosła rusznikarstwo.
