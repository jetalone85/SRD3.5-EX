# Czarnoprochowa broń palna dla System Reference Document (SRD)

## Wstęp

Broń palna dzieli się na dwie zasadnicze kategorie: broń krótką oraz karabiny. Rys historyczny wzorowany jest na okresie 1840-1860 roku, osadzony w rejonach dzikiego zachodu. Jest to broń czarnoprochowa, często we wczesnej fazie produkcji, często modyfikowana przez rusznikarzy.

Korzystanie z broni palnej wiąże się z testami ataku dystansowego (bazującego na zręczności) oraz rzemiosła (rusznikarstwo).

Broń palna traktowana jest jak broń egzotyczna, wymagany jest atut biegłości w tej danym rodzaju broni palnej.
Po uzyskaniu tego atutu, broń palna traktowana jest jak broń żołnierska. Rozszerzenie obejmuje broń krótką oraz karabiny traktowane jako broń osobistą, używaną przez jednego gracza. Nie zawiera, dla przykładu, wyrzutni rakiet, granatników czy ciężkich karabinów stacjonarnych.

## Pojęcia

Używane pojęcia:

* Obrażenia: zakres obrażeń, jakie broń może zadać po trafieniu w cel. Analogicznie jak dla obrażeń dla innych rodzajów broni.
* Rodzaj obrażeń: typ obrażeń. Rozszerzenie wprowadza nowy typ obrażeń: obrażenia balistyczne. Jest po połączenie obrażeń kłutych oraz miażdżonych. Co do zasady, jeśli trafiona postać posiada odporność na którykolwiek z typów obrażeń, np. kłute, otrzymuje tylko połowę obrażeń (zaokrąglane w dół). Jeśli posiada odporność na oby dwa typy obrażeń, nie otrzymuje ich wcale. Analogiczna sytuacja ma się z redukcją określonego typu obrażeń.
* Przyrost zasięgu: Analogicznie jak dla przyrostu zasięgu dla innych rodzajów broni.
* Pojemność: ilość naboi w magazynku lub bębnie, po której należy przeładować broń.
* Rozmiar: Analogicznie jak dla rozmiaru innych broni. Zasadniczo broń krótka traktowana jest jako broń lekka - używana jest jednorącz, karabiny jako broń długa - wymagane jest użycie oburącz.
* Waga: Analogicznie jak dla wagi dla innych rodzajów broni.
* Przeładowanie: czas niezbędny do załadowania do broni nowej porcji amunicji. Dla uproszczenia przyjmuje się, że czas niezbędny do doładowania jednej sztuki amunicji jest taki sam, jak dla pełnej pojemności. W przypadku broni z magazynkiem kasetowym przeładowanie oznacza wymianę magazynka i przygotowanie do strzału, nie zaś ładowanie magazynka. Napełnienie magazynka kasetowego nabojami to akcja zajmująca całą rundę za każde 5 nabojów pojemności.
* Rodzaj amunicji: rozmiar oraz typ amunicji do broni palnej.
  
  Wyróżniamy 2 typy amunicji:
  * standardowy nabój ołowiany w łusce mosiężnej - obrażenia podane dla broni przy zastosowaniu tej amunicji są stałe
  * pocisk śrutowy zawierający proch zmieszany ze śrucinami, obrażenia zmniejszają się o kość wraz z mnożnikiem przyrostu zasięgu
  
* Zacięcie: wynik kości d20 podczas testu trafienia który inicjuje mechanikę zacięcia

## Mechaniki bazow

Mechaniki testu ataku dystansowego oraz obrażeń pozostają zgodne z podstawą gry. Dla uproszczenia przyjmuje się, że kość krytyczna dla każdego rodzaju broni palnej wynosi 20, a mnożnik obrażeń w przypadku trafienia krytycznego wynosi 3.

Mechaniki związane z przyśpieszeniem czasu niezbędnego do przeładowania broni działają analogicznie jak dla kuszy lekkiej i ciężkiej.

## Rozszerzone mechaniki

Dodatkowe mechaniki to:

* Mechanika zacięcia
  
  Podczas testy ataku dystansowego z użyciem broni palnej, krytyczna porażka (naturalne 1 na kości d20)  lub uzyskanie wyniku zacięcia, oznacza zacięcie broni palnej. Aby usunąć zacięcie należy wykonać udany test rusznikarstwa o określonym stopniu trudności: 10 dla broni lekkiej, 12 dla karabinu. Czas trwania naprawy takiej broni to akcja standardowa. Sukces powyżej 5 punktów oznacza odzyskanie amunicji. Porażka w teście rusznikarstwa oznacza zacięcie broni, które można usunąć tylko z użyciem narzędzi. Taka naprawa trwa 10 minut i wymaga testu rusznikarstwa analogicznie 15 dla broni lekkiej, 18 dla karabinu. Zasada pewnej 10 na kości wydłuża czas do 30 minut, pewnej 20 na kości do godziny. Krytyczna porażka w teście usuwania zacięcia broni oznacza jej trwałe zniszczenie. Broń mistrzowska lub magiczna zmniejsza zakres zacięcia o 1, minimalnie 1.

* Uderzenie bronią
  
  Możliwe jest przeprowadzenie ataku rękojeścią broni ręcznej lub kolbą karabinu jako ataku wręcz. W tym przypadku uderzenie takie nie jest traktowane jako broń improwizowana. Uderzenie tego typu zadaje tylko stłuczenia, 1k4 dla broni lekkiej, 1k6 dla broni długiej. Do testów tego ataku nie można stosować atutu finezja. Premia z siły do obrażeń może być brana pod uwagę.
